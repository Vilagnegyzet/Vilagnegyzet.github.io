---
layout: post
title: Miért kell továbbadni?
date: 2018-11-13 17:00:00 +0300
description: Miért van az, hogy az iskolában az elnyomást tanítják? Hogy a véleményed semmit sem ér?  Hogy arra ösztönöznek, hogy húzd meg magad és fogadd el, hogy egy műveletlen fiatal vagy, egy lecsúszott generációból, aki sosem fogja semmire se vinni. # Add post description (optional)
img: miert-kell-tovabbadni.jpg # Add image post (optional)
fig-caption: # Add figcaption (optional)
tags: [Iskola]
---

Miért van az, hogy az iskolában az elnyomást tanítják? Hogy a véleményed semmit sem ér?  Hogy arra ösztönöznek, hogy húzd meg magad és fogadd el, hogy egy műveletlen fiatal vagy, egy lecsúszott generációból, aki sosem fogja semmire se vinni.<!--more-->

Hányszor húzodtál már fel azon, hogy egyes osztálytársaiddal másképp viselkednek a tanárok? Nem adtál arra okot, hogy téged ne szeressenek, csak egyszerűen nem a mindent tudó kisokos vagy. Veled is megtörtént már az, hogy feleltél, s teljesítményed jobb volt, mint a társadé, de mégis te kaptad a kisebb jegyet? Egy tipikus séma szerint teszik tönkre az önbizalmad olyan "érett felnőttek", akik ugyanebben nőttek fel.

Miért kell továbbadni? Miért nem fogadják el, hogy nem mindenkinek ugyanaz a prioritása, hogy a mai fiatalok sokkal nyitottabbak és nem szűk látókörűek? Hogy sok mindenkit érdekel az új dolgok felfedezése, nem pedig egy dolog gyökerig való tanulmányozása? ,,Prioritás az iskola, ne legyen plusz programod délutánra, ne költs pénzt hülyesegekre, ne tapasztalj új dolgokat" - és még sorolhatnám. Mindezek után csodálkoznak azon, ha a diák legjobb esetben a társaság miatt jár iskolába, és persze alig várja, hogy meghallja a tizenkettedikes kicsengetést. Én személyiséget akarok, nem sémát. Engem több minden is érdekel, nem csak az, amit az iskolában tanítanak. 
**Én meg akarom találni a helyem itthon, nem külföldre menekülni.**

*-Művésznő*
